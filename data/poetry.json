{
  "grade": "初二上册（部编新版）",
  "category": "课文背诵篇目",
  "contents": [
    {
      "type": "诗歌",
      "works": [
        {
          "id": 1,
          "name": "野望",
          "author": "王绩",
          "dynasty": "唐代",
          "text": [
            "东皋薄暮望",
            "徙倚欲何依",
            "树树皆秋色",
            "山山唯落晖",
            "牧人驱犊返",
            "猎马带禽归",
            "相顾无相识",
            "长歌怀采薇"
          ]
        },
        {
          "id": 2,
          "name": "黄鹤楼",
          "author": "崔颢",
          "dynasty": "唐代",
          "text": [
            "昔人已乘黄鹤去",
            "此地空余黄鹤楼",
            "黄鹤一去不复返",
            "白云千载空悠悠",
            "晴川历历汉阳树",
            "芳草萋萋鹦鹉洲",
            "日暮乡关何处是",
            "烟波江上使人愁"
          ]
        },
        {
          "id": 3,
          "name": "使至塞上",
          "author": "王维",
          "dynasty": "唐代",
          "text": [
            "单车欲问边",
            "属国过居延",
            "征蓬出汉塞",
            "归雁入胡天",
            "大漠孤烟直",
            "长河落日圆",
            "萧关逢候骑",
            "都护在燕然"
          ]
        },
        {
          "id": 4,
          "name": "渡荆门送别",
          "author": "李白",
          "dynasty": "唐代",
          "text": [
            "渡远荆门外",
            "来从楚国游",
            "山随平野尽",
            "江入大荒流",
            "月下飞天镜",
            "云生结海楼",
            "仍怜故乡水",
            "万里送行舟"
          ]
        },
        {
          "id": 5,
          "name": "钱塘湖春行",
          "author": "白居易",
          "dynasty": "唐代",
          "text": [
            "孤山寺北贾亭西",
            "水面初平云脚低",
            "几处早莺争暖树",
            "谁家新燕啄春泥",
            "乱花渐欲迷人眼",
            "浅草才能没马蹄",
            "最爱湖东行不足",
            "绿杨阴里白沙堤"
          ]
        },
        {
          "id": 6,
          "name": "庭中有奇树",
          "author": "佚名",
          "dynasty": "汉代",
          "text": [
            "庭中有奇树",
            "绿叶发华滋",
            "攀条折其荣",
            "将以遗所思",
            "馨香盈怀袖",
            "路远莫致之",
            "此物何足贵",
            "但感别经时"
          ]
        },
        {
          "id": 7,
          "name": "龟虽寿",
          "author": "曹操",
          "dynasty": "汉代",
          "text": [
            "神龟虽寿",
            "犹有竟时",
            "腾蛇乘雾",
            "终为土灰",
            "老骥伏枥",
            "志在千里",
            "烈士暮年",
            "壮心不已",
            "盈缩之期",
            "不但在天",
            "养怡之福",
            "可得永年"
          ]
        },
        {
          "id": 8,
          "name": "赠从弟",
          "author": "刘桢",
          "dynasty": "汉代",
          "text": [
            "亭亭山上松",
            "瑟瑟谷中风",
            "风声一何盛",
            "松枝一何劲",
            "冰霜正惨凄",
            "终岁常端正",
            "岂不罹凝寒",
            "松柏有本性"
          ]
        },
        {
          "id": 9,
          "name": "梁甫行",
          "author": "曹植",
          "dynasty": "三国",
          "text": [
            "八方各异气",
            "千里殊风雨",
            "剧哉边海民",
            "寄身于草野",
            "妻子象禽兽",
            "行止依林阻",
            "柴门何萧条",
            "狐兔翔我宇"
          ]
        },
        {
          "id": 10,
          "name": "饮酒（其五）",
          "author": "陶渊明",
          "dynasty": "东晋",
          "text": [
            "结庐在人境",
            "而无车马喧",
            "问君何能尔",
            "心远地自偏",
            "采菊东篱下",
            "悠然见南山",
            "山气日夕佳",
            "飞鸟相与还",
            "此中有真意",
            "欲辨已忘言"
          ]
        },
        {
          "id": 11,
          "name": "春望",
          "author": "杜甫",
          "dynasty": "唐代",
          "text": [
            "国破山河在",
            "城春草木深",
            "感时花溅泪",
            "恨别鸟惊心",
            "烽火连三月",
            "家书抵万金",
            "白头搔更短",
            "浑欲不胜簪"
          ]
        },
        {
          "id": 12,
          "name": "雁门太守行",
          "author": "李贺",
          "dynasty": "唐代",
          "text": [
            "黑云压城城欲摧",
            "甲光向日金鳞开",
            "角声满天秋色里",
            "塞上燕脂凝夜紫",
            "半卷红旗临易水",
            "霜重鼓寒声不起",
            "报君黄金台上意",
            "提携玉龙为君死"
          ]
        },
        {
          "id": 13,
          "name": "赤壁",
          "author": "杜牧",
          "dynasty": "唐代",
          "text": [
            "折戟沉沙铁未销",
            "自将磨洗认前朝",
            "东风不与周郎便",
            "铜雀春深锁二乔"
          ]
        },
        {
          "id": 14,
          "name": "渔家傲·天接云涛连晓雾",
          "author": "李清照",
          "dynasty": "宋代",
          "text": [
            "天接云涛连晓雾",
            "星河欲转千帆舞",
            "仿佛梦魂归帝所",
            "闻天语",
            "殷勤问我归何处",
            "我报路长嗟日暮",
            "学诗谩有惊人句",
            "九万里风鹏正举",
            "风休住",
            "蓬舟吹取三山去"
          ]
        },
        {
          "id": 15,
          "name": "浣溪沙·一曲新词酒一杯",
          "author": "晏殊",
          "dynasty": "宋代",
          "text": [
            "一曲新词酒一杯",
            "去年天气旧亭台",
            "夕阳西下几时回",
            "无可奈何花落去",
            "似曾相识燕归来",
            "小园香径独徘徊"
          ]
        }
      ]
    },
    {
      "type": "散文",
      "works": [
        {
          "id": 16,
          "name": "三峡",
          "author": "郦道元",
          "dynasty": "南北朝",
          "text": "自三峡七百里中，两岸连山，略无阙处。"
        },
        {
          "id": 17,
          "name": "答谢中书书",
          "author": "陶弘景",
          "dynasty": "南北朝",
          "text": "山川之美，古来共谈。"
        },
        {
          "id": 18,
          "name": "记承天寺夜游",
          "author": "苏轼",
          "dynasty": "宋代",
          "text": "元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月？何处无竹柏？但少闲人如吾两人者耳。"
        },
        {
          "id": 19,
          "name": "与朱元思书",
          "author": "吴均",
          "dynasty": "南朝",
          "text": "风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。水皆缥碧，千丈见底。游鱼细石，直视无碍。急湍甚箭，猛浪若奔。夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。"
        },
        {
          "id": 20,
          "name": "周亚夫军细柳",
          "author": "司马迁",
          "dynasty": "西汉",
          "text": "文帝之后六年，匈奴大入边。乃以宗正刘礼为将军，军霸上；祝兹侯徐厉为将军，军棘门；以河内守亚夫为将军，军细柳：以备胡。上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀弓弩，持满。天子先驱至，不得入。先驱曰：“天子且至！”军门都尉曰：“将军令曰‘军中闻将军令，不闻天子之诏’。”居无何，上至，又不得入。于是上乃使使持节诏将军：“吾欲入劳军。”亚夫乃传言开壁门。壁门士吏谓从属车骑曰：“将军约，军中不得驱驰。”于是天子乃按辔徐行。至营，将军亚夫持兵揖曰：“介胄之士不拜，请以军礼见。”天子为动，改容式车。使人称谢：“皇帝敬劳将军。”成礼而去。既出军门，群臣皆惊。文帝曰：“嗟乎，此真将军矣！曩者霸上、棘门军，若儿戏耳，其将固可袭而虏也。至于亚夫，可得而犯邪！”称善者久之。"
        },
        {
          "id": 21,
          "name": "愚公移山",
          "author": "列御寇",
          "dynasty": "先秦",
          "text": "太行、王屋二山，方七百里，高万仞，本在冀州之南，河阳之北。北山愚公者，年且九十，面山而居。惩山北之塞，出入之迂也，聚室而谋曰：“吾与汝毕力平险，指通豫南，达于汉阴，可乎？”杂然相许。其妻献疑曰：“以君之力，曾不能损魁父之丘，如太行、王屋何？且焉置土石？”杂曰：“投诸渤海之尾，隐土之北。”遂率子孙荷担者三夫，叩石垦壤，箕畚运于渤海之尾。邻人京城氏之孀妻有遗男，始龀，跳往助之。寒暑易节，始一反焉。河曲智叟笑而止之曰：“甚矣，汝之不惠！以残年余力，曾不能毁山之一毛，其如土石何？”北山愚公长息曰：“汝心之固，固不可彻，曾不若孀妻弱子。虽我之死，有子存焉。子又生孙，孙又生子；子又有子，子又有孙；子子孙孙无穷匮也，而山不加增，何苦而不平？”河曲智叟亡以应。操蛇之神闻之，惧其不已也，告之于帝。帝感其诚，命夸娥氏二子负二山，一厝朔东，一厝雍南。自此，冀之南，汉之阴，无陇断焉。"
        }
      ]
    },
    {
      "type": "议论文",
      "works": [
        {
          "id": 22,
          "name": "得道多助，失道寡助",
          "author": "孟子",
          "dynasty": "战国",
          "text": "天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣；然而不胜者，是天时不如地利也。城非不高也，池非不深也，兵革非不坚利也，米粟非不多也；委而去之，是地利不如人和也。故曰：域民不以封疆之界，固国不以山溪之险，威天下不以兵革之利。得道者多助，失道者寡助。寡助之至，亲戚畔之；多助之至，天下顺之。以天下之所顺，攻亲戚之所畔；故君子有不战，战必胜矣。"
        },
        {
          "id": 23,
          "name": "富贵不能淫",
          "author": "孟子",
          "dynasty": "战国",
          "text": "景春曰：“公孙衍、张仪岂不诚大丈夫哉？一怒而诸侯惧，安居而天下熄。”孟子曰：“是焉得为大丈夫乎？子未学礼乎？丈夫之冠也，父命之；女子之嫁也，母命之，往送之门，戒之曰：‘往之女家，必敬必戒，无违夫子！’以顺为正者，妾妇之道也。居天下之广居，立天下之正位，行天下之大道。得志，与民由之；不得志，独行其道。富贵不能淫，贫贱不能移，威武不能屈。此之谓大丈夫。”"
        },
        {
          "id": 24,
          "name": "生于忧患，死于安乐",
          "author": "孟子",
          "dynasty": "战国",
          "text": "舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。"
        }
      ]
    }
  ]
}